<!--
![maska śmierci](https://user-images.githubusercontent.com/85576939/121556185-f5164980-ca13-11eb-8ffb-443b658b3df7.jpg)
![czerwone gardło](https://user-images.githubusercontent.com/85576939/121556597-50483c00-ca14-11eb-87f9-31e2e4037af6.jpg)
![zaginiony symbol](https://user-images.githubusercontent.com/85576939/121556979-a4ebb700-ca14-11eb-8a9d-1a91bbe59a75.jpg)
![żmijowisko](https://user-images.githubusercontent.com/85576939/121557000-a9b06b00-ca14-11eb-823f-e3cc062fb56e.jpg)
![dopóki mamy twarze](https://user-images.githubusercontent.com/85576939/121557017-ad43f200-ca14-11eb-80c1-320f6e0d0eaf.jpg)
![shingeki no kyojin](https://user-images.githubusercontent.com/85576939/121563042-57724880-ca1a-11eb-91f1-6447720d24fe.jpg)
![fullmeta alchemist b](https://user-images.githubusercontent.com/85576939/121564957-46c2d200-ca1c-11eb-982c-1333a648eb00.jpg)
![psychopass](https://user-images.githubusercontent.com/85576939/121570855-93111080-ca22-11eb-8071-9e36497dee74.jpg)
![akame ga kill](https://user-images.githubusercontent.com/85576939/121569262-e4200500-ca20-11eb-8cec-468f2937b1bf.jpg)
![death note](https://user-images.githubusercontent.com/85576939/121569280-e8e4b900-ca20-11eb-9165-6983ba803b8b.jpg)
![dororo](https://user-images.githubusercontent.com/85576939/121569298-eeda9a00-ca20-11eb-8eba-c247a839e612.jpg)
![yakusoku no neverland](https://user-images.githubusercontent.com/85576939/121569317-f437e480-ca20-11eb-8335-a705569d12dd.jpg)
![one piece](https://user-images.githubusercontent.com/85576939/121569332-f8640200-ca20-11eb-802d-e3eebed8484b.jpg)
![naruto](https://user-images.githubusercontent.com/85576939/121569356-fc901f80-ca20-11eb-87e2-29c2ed8d53d7.jpg)
![hunterxhunter](https://user-images.githubusercontent.com/85576939/121569577-3a8d4380-ca21-11eb-85fe-f9ce8a688655.jpg)
-->
# Zadanie 3 Grafika dla serwisów WWW
<br>
<h1> 5 MOICH ULUBIONYCH KSIĄŻEK </h1>
<ol>
  <li> Maska śmierci - Cody Mcfadyen </li>
  <li> Czerwone gardło - Jo Nesbo </li>
  <li> Zaginiony symbol -Dan Brown </li>
  <li> Żmijowisko - Wojciech Chmielarz </li>
  <li> Dopóki mamy twarze - C.S. Lewis </li>
</ol>
<br>
<br>
<h3><a href="https://www.empik.com/maska-smierci-mcfadyen-cody,2926256,ksiazka-p">Maska śmierci</a></h2>
<br>
<img src="https://user-images.githubusercontent.com/85576939/121556185-f5164980-ca13-11eb-8ffb-443b658b3df7.jpg">
<p>
  Przeszła przez piekło. Teraz jest gotowa na wszystko. I staje do walki z kolejnym brutalnym zbrodniarzem.

  Bestialskie potrójne morderstwo w Los Angeles. Na miejscu zbrodni policja znajduje szesnastoletnią dziewczynę, która twierdzi, że jej przybraną rodzinę zabił "Obcy”. Że dziesięć lat temu zabił jej prawdziwych rodziców. Że zabija każdego, kogo ona pokocha.
Nikt jej nie wierzy - nikt, oprócz agentki FBI Smoky Barrett.
Smoky tropi najgroźniejszych seryjnych zabójców. Oglądała śmierć wiele razy. Widziała śmierć swoich najbliższych. Myślała, że poznała najgorsze zło. Ale ten zbrodniarz jest ucieleśnieniem zła. A kiedy odsłania twarz, Smoky musi znów zmierzyć się z prześladującym ją koszmarem i swoim najpotworniejszym strachem.
</p>
<br>
<h3><a href="https://www.empik.com/czerwone-gardlo-nesbo-jo,p1066510380,ksiazka-p?gclid=Cj0KCQjw8IaGBhCHARIsAGIRRYpAVtIXIQ2n9DbIBVuUG9lVB-Qw0croAfGvKkKS6QOqREbDGglkp9gaAixsEALw_wcB">Czerwone gardło</a></h2>
<br>
<img src="https://user-images.githubusercontent.com/85576939/121556597-50483c00-ca14-11eb-87f9-31e2e4037af6.jpg">
<p>
  Trzeci tom cyklu z Harrym Hole.

  Harry Hole, samotnik i alkoholik, a jednocześnie genialny śledczy, przypadkowo wpada na ślad przemyconego do Norwegii snajperskiego karabinu marki Märklin. Trop prowadzi komisarza w kręgi neofaszystów. Czy to przypadek, że starego hitlerowca znaleziono z poderżniętym gardłem w pobliżu miejsca, gdzie zbierają się neonaziści? Hole podejrzewa, że sprawa może mieć początek w czasach drugiej wojny światowej. Jednak morderca jest ciągle o krok przed nim. Zdaje się mówić: "Jestem sędzią, ławą przysięgłych i katem… Nie powstrzymasz mnie".
</p>
<br>
<h3><a href="https://www.empik.com/zaginiony-symbol-brown-dan,p1082117536,ksiazka-p?gclid=Cj0KCQjw8IaGBhCHARIsAGIRRYpwMlziCuNTmpCAtGEYLI3fQuTavYavIMUcGaAiy1z01lquC38Xf2AaAngVEALw_wcB">Zaginiony symbol</a></h2>
<br>
<img src="https://user-images.githubusercontent.com/85576939/121556979-a4ebb700-ca14-11eb-8a9d-1a91bbe59a75.jpg">
<p>
  W 1991 roku w sejfie dyrektora CIA umieszczono dokument, który spoczywa tam bezpiecznie do dziś. Tajemniczy tekst zawiera wzmianki o pradawnym portalu i nieznanym miejscu znajdującym się pod ziemią. 

Historyk i badacz symboli Robert Langdon, wkracza w świat sekretów masońskiego Waszyngtonu i zaginionej ezoterycznej mądrości. Robert Langdon zostaje niespodziewanie wezwany do Waszyngtonu, aby na prośbę swojego przyjaciela i mentora Petera Solomona, prominentnego członka loży masońskiej, wygłosić odczyt na Kapitolu. Kiedy dociera na miejsce, okazuje się, że zaproszenie było starannie przygotowaną pułapką. Na wieczór nie zaplanowano żadnego odczytu. Pośrodku historycznej Rotundy ktoś umieścił odciętą dłoń Petera z wytatuowanymi symbolami i masońskim pierścieniem. To mistyczne zaproszenie do zaginionego świata skrywającego tajemną wiedzę. Chcąc uratować porwanego przyjaciela, Langdon musi przyjąć zaproszenie i odnaleźć starożytny portal położony gdzieś na terenie miasta. Ma na to zaledwie kilkanaście godzin. W przeciwnym razie Solomon zginie.

Rozpoczyna się szalony wyścig z czasem. Robert podąża tam, dokąd prowadzą go zaszyfrowane wskazówki: przesłanie ukryte w kwadratach magicznych, w Melancholii Albrechta Dürera, słynnej rzeźbie Kryptos zdobiącej siedzibę CIA i na gigantycznym białym obelisku upamiętniającym prezydenturę George'a Waszyngtona. Do tajemnych komnat i świątyń znajdujących się pod jednym z najpotężniejszych miast świata. Do miejsc, które skrywają prastare sekrety loży masońskiej i tajemnice, jakich wielu wolałoby nie ujawniać...
</p>
<br>
<h3><a href="https://www.empik.com/zmijowisko-chmielarz-wojciech,p1187093928,ksiazka-p?gclid=Cj0KCQjw8IaGBhCHARIsAGIRRYqN_2JmIIrTAaLI8ZEholqaPK5ymwkTE6pRWOecrRrZCIff7jG1vg0aAtVOEALw_wcB">Żmijowisko</a></h2>
<br>
<img src="https://user-images.githubusercontent.com/85576939/121557000-a9b06b00-ca14-11eb-823f-e3cc062fb56e.jpg">
<p>
  Ostatnie wspólne wakacje... Tragedia, która niszczy. Czas, który nie przynosi pocieszenia. Koniec, od którego nie ma ucieczki.

Grupa trzydziestolatków, przyjaciół ze studiów, co roku wyjeżdża wspólnie ze swoimi rodzinami na wakacje. Tym razem trafiają do zagubionej wśród jezior i lasów agroturystyki
w niewielkiej wsi Żmijowisko. Bawią się jak zwykle – odreagowując stres szybkiego wielkomiejskiego życia. Jest alkohol, są narkotyki. A także skrywane od lat urazy, dawne uczucia i wzajemne pretensje.

Podczas jednej z mocno zakrapianych imprez ktoś kogoś prawie topi. Wywiązuje się kłótnia, podczas której otwierają się dawne rany. Następnego dnia córka jednej z par, piętnastoletnia Ada, znika. Pomimo poszukiwań nikomu nie udaje się jej odnaleźć. Rozpływa się w powietrzu.

Rok później jej ojciec wraca do Żmijowiska, by podjąć ostatnią próbę odnalezienia córki.

  <i>"Żmijowisko"</i> to opowieść o tragedii, która niszczy. O rodzinie, która musi stawić czoło próbie przekraczającej ludzkie wyobrażenia. Uczuciach, które trwają pomimo mijających lat i nie niosą pocieszenia. Zdradzie, bólu i miłości. Strachu, zbrodni i karze. O tym, ile jesteśmy w stanie zrobić dla naszych dzieci i jak wiele nas to kosztuje.
</p>
<br>
  <h3><a href="https://www.empik.com/dopoki-mamy-twarze-lewis-c-s,prod46310146,ksiazka-p">Dopóki mamy twarze</a></h2>
<br>
<img src="https://user-images.githubusercontent.com/85576939/121557017-ad43f200-ca14-11eb-80c1-320f6e0d0eaf.jpg">
<p>
  Dopóki mamy twarze to niemal nieznane w Polsce arcydzieło C. S. Lewisa, autora Opowieści z Narnii jego ostatnia powieść, napisana dla dorosłych czytelników.

W starożytnej krainie Glome, gdzie czci się krwawą boginię Ungit, dorastają dwie królewskie córki: piękna i tak brzydka, że zakrywa twarz welonem. Gdy na królestwo spadają plagi i nieszczęścia, świątynia Ungit żąda wyboru krwawej ludzkiej ofiary, która ma odwrócić gniew bogini.
Ofiara zostanie złożona tajemniczej Bestii, mieszkającej w cieniu Szarej Góry. Oczy kapłanów Ungit zwracają się na mieszkańców Pałacu.

  <i>"Dopóki mamy twarze"</i> to historia miłości, opowieść o walce między rozumem a pierwotnymi siłami, o prawdzie i fałszu, wierze i złudzeniu.
To ostatnie słowo jednego z ojców gatunku fantasy jest niewątpliwie wielką literaturą, a zarazem arcydziełem mistrza wyobraźni, powieścią o sensacyjnej akcji, pełną tajemniczości i grozy, historią przykuwająca od pierwszej do ostatniej strony.
Książkę można czytać jako wciągającą opowieść o mieszkańcach barbarzyńskiej krainy leżącej w cieniu Szarej Góry, ale także jako opowiedziany na nowo starożytny mit, wieloznaczną historię, która mówi o człowieku istocie zależnej od swojej cielesności, mściwej i zazdrosnej, a jednocześnie tęskniącej do doskonałości i piękna.
To także opowieść o problemie wiary o tych, którzy uwierzyli i o wątpiących.
</p>
<br>
<h1> 10 MOICH ULUBIONYCH ANIME </h1>
 <p>Miało być Top 5, ale nie dałam rady. Bardzo ciężkie zadanie, zważając na fakt, iż obejrzałam prawie 1 000 serii anime. Postaram się przedstawić te, które wywarły na mnie największe wrażenie i na zawsze pozostaną w moim sercu.  </p>
<br>
<ol>
  <li> Shingeki no Kyojin</li>
  <li> Fullmetal Alchemist: Brotherhood</li>
  <li> HunterxHunter </li>
  <li> Psycho Pass </li>
  <li> Akame ga kill </li>
  <li> Death note </li>
  <li> Dororo </li>
  <li> Yakusoku no Neverland </li>
  <li> One Piece </li>
  <li> Naruto + Naruto Shippuuden </li>
</ol>
<br>
  <h3><a href="https://snk.wbijam.pl/">Shingeki no Kyojin</a></h2>
<br>
<img src="https://user-images.githubusercontent.com/85576939/121563042-57724880-ca1a-11eb-91f1-6447720d24fe.jpg">
<p>
  <i> Opis dotyczy pierwszego sezonu, aby wprowadzić czytających w klimat anime. Polecam wszystkie wypuszczone sezony, ponieważ każdy zasługuje na medal. </i>

Alternatywny świat w klimacie średniowiecznego fantasy. Bezbronna ludzkość na skraju wyginięcia chowa się za olbrzymimi, zesłanymi przez samych bogów murami. Wrogiem są nieśmiertelne, mięsożerne, gigantyczne istoty o ludzkich kształtach – tytułowi tytani. Nie posiadają one inteligencji, niczym ruchome zwłoki tłoczą się pod murami, wabione ludzkim zapachem. Nigdy nie udałoby im się zagrozić ludziom jeszcze raz, gdyby nie pewne wydarzenie, w skutek którego boska ochrona zostaje naruszona, a w murze pojawia się wyłom pozwalający naturalnym wrogom ludzi wedrzeć się do środka. W tak niespokojnych czasach przebiega młodość trójki głównych bohaterów: Erena – żyjącego nienawiścią do tytanów młodzieńca o wielkich ambicjach i gwałtownym usposobieniu, Mikasy – przybranej siostry Erena, cichej, spokojnej, zawsze opanowanej dziewczyny, pałającej siostrzaną miłością do brata, a kiedy trzeba - szybkiej, precyzyjnej i zabójczej, oraz Armina – tchórzliwego, aczkolwiek bystrego nastolatka o niebywałej zdolności oceny sytuacji i znajdowania wyjścia z wszelkich tarapatów. Razem pragną dołączyć do jednostki zwiadowczej, czyli jedynych ludzi, którzy kiedykolwiek odważyli się stawić czoła tytanom w otwartej walce..
</p>
<br>
 <h3><a href="https://inne.wbijam.pl/fmab.html">Fullmetal Alchemist: Brotherhood</a></h2>
<br>
<img src="https://user-images.githubusercontent.com/85576939/121564957-46c2d200-ca1c-11eb-982c-1333a648eb00.jpg">
<p>
  <i>ANIME ZŁOTO. MUST HAVE DLA KAŻDEGO CZŁOWIEKA.</i>
  
Akcja toczy się w alternatywnym świecie, podobnym do rzeczywistego, w roku 1914. Podstawową różnicą jest istnienie alchemii, która jest formą nauki. Jak każda nauka, alchemia rządzi się swoimi prawami, z których podstawowym jest zasada równowartej wymiany (jap. tōka-kōkan): aby coś uzyskać, należy w zamian poświęcić coś o tej samej wartości.

Główni bohaterowie to bracia Edward i Alphonse Elric, mieszkający sami z matką Trishą, ponieważ ojciec, Van Hohenheim – poważany alchemik – opuścił ich, gdy byli mali. Pewnego dnia ich matka zachorowała, a niedługo potem zmarła. Transmutacja ludzi była niezbadaną, niebezpieczną dziedziną alchemii i była surowo zakazana przez prawo. Mimo to, Edward i Alphonse zdecydowali się na podjęcie ryzyka i przywrócenie matki do życia. Wynik ich działania okazał się tragiczny dla obu braci – transmutacja zakończyła się porażką. Bracia otworzyli tzw. Bramę – twór widziany tylko przez tych, których dotyczyła ekstremalna wymiana; w zamian za pokazanie braciom „Prawdy”, w myśl zasady równowartej wymiany, zabrała ona lewą nogę Edwarda, a Alphonse’a wciągnęła w całości. Edward chcąc ratować brata, w ostatniej chwili poświęcił swoją prawą rękę, aby zatrzymać duszę brata – udało mu się ją osadzić w starej zbroi stojącej nieopodal kręgu, który nakreślili.

Zaklęty w zbroję Alphonse uratował brata niosąc go do domu przyjaciółki Winry Rockbell, która wraz z babcią Pinako specjalizowała się w tworzeniu automatycznych zbroi – mechanicznych protez utraconych kończyn. Z powodu otrzymanych kończyn Ed otrzymał później przydomek Stalowego Alchemika (jap. Hagane no Renkinjutsushi). Postanowił także naprawić swój błąd i przywrócić ciało brata. W dalszym ciągu upatrywał swoją szansę w alchemii, dlatego też postanowił zaciągnąć się do wojska i pracować dla niego na kontrowersyjnym stanowisku państwowego alchemika, aby mieć swobodny dostęp do zbiorów biblioteki wojskowej. Podczas swoich wędrówek Edward i Alphonse natrafiają na trop kamienia filozoficznego, substancji pozwalającej na ominięcie podstawowego prawa równowartej wymiany (brak potrzeby dania czegoś w zamian).
</p>
<br>
<h3><a href="https://hunter.wbijam.pl/hunter_x_hunter_2011.html">HunterxHunter 2011</a></h2>
<br>
<img src="https://user-images.githubusercontent.com/85576939/121569577-3a8d4380-ca21-11eb-85fe-f9ce8a688655.jpg">
<p>
  <i> Piękna historia młodego poszukiwacza przygód. Jednak polecam się nastawić na sporo zabiajania, pożerania i torturowania. </i>
  
  Gon to dwunastoletni chłopiec mieszkający na niewielkiej wysepce o nazwie Kujira. Ten bardzo energiczny młodzieniec pragnie pójść w ślady ojca i szukać zaginionych skarbów, artefaktów i mitycznych stworzeń. Podczas egzaminu sprawdzającego umiejętności przyszłych Hunterów, Gon poznaje trójkę nowych przyjaciół. Podobnie jak główny bohater, Killua, Kurapika i Leorio także chcą przeżyć prawdziwą przygodę.
</p>
<br>
<h3><a href="https://shinden.pl/series/13537-psycho-pass">Psycho Pass</a></h2>
<br>
<img src="https://user-images.githubusercontent.com/85576939/121570855-93111080-ca22-11eb-8071-9e36497dee74.jpg">
<p>
  Akcja ma miejsce w samowystarczalnej Japonii, odciętej od reszty świata, kierowanej przez Sybill - system komputerowy potrafiący przeskanować człowieka, analizując jego talenty, słabości, a nawet skłonność do popełnienia przestępstwa. Główna bohaterka, Tsunemori Akane, po ukończeniu szkoły i zdaniu egzaminów z najwyższą możliwą notą zostaje przydzielona do specjalnej jednostki policji zajmującej się prewencją – eksterminacją ludzi, których psycho-pass przekroczył bezpieczną granicę. Wymaga się od niej bezwzględnego posłuszeństwa i żelaznych ideałów, na których szczycie oczywiście musi stać stworzony przez Sybill porządek, w którym ludzi dzieli się na tych z czystym i tych z zamglonym pass’em. Pierwsi mają dostęp do wszystkich dóbr, rozrywek i praw, natomiast drudzy, nawet jeśli nigdy jeszcze nie popełnili żadnego przestępstwa, skazani zostają na ośrodek resocjalizacyjny lub śmierć - w zależności od osądu panującego Sybill.
</p>
<br>
<h3><a href="https://shinden.pl/series/35193-akame-ga-kill">Akame ga kill</a></h2>
<br>
<img src="https://user-images.githubusercontent.com/85576939/121569262-e4200500-ca20-11eb-8cec-468f2937b1bf.jpg">
<p>
  <i> Niech opis nikogo nie zwiedzie. Połowa pierwszego odcinka wygląda pięknie, ale całe szczęście autor w drugiej połowie przypomina nam, że to anime to nie delikatna nowelka, tylko dramat z dużą ilością krwi i łez. </i>
  
  Tatsumi pragnie, by z jego wioski zniknęły głód i ubóstwo. W celu zdobycia pieniędzy, chce zaciągnąć się do wojska w stolicy Imperium. Gdy dociera do miasta wszystko wydaje się być cudowne: roześmiani ludzie w kosztownych strojach, silni żołnierze pilnujący ich bezpieczeństwa i ... „siostrzyczka”, która podstępem okrada go ze wszystkich oszczędności. Na szczęście Tatsumi spotka inną dziewczynę, której dobroć zdaje się nie mieć granic, nawet dla nieznajomych. Wkrótce nasz bohater dowiaduje się o grupie asasynów, która pod osłoną nocy zabija obywateli miasta. Przez to nazwano ich Nocny Rajd (Night Raid). Kilka godzin później, po zapadnięciu zmroku, Tatsumi ma spotkanie twarzą w twarz z ową grupą... co zrobi nasz główny bohater?
</p>
<br>
<h3><a href="https://shinden.pl/series/2395-death-note">Death note</a></h2>
<br>
<img src="https://user-images.githubusercontent.com/85576939/121569280-e8e4b900-ca20-11eb-9165-6983ba803b8b.jpg">
<p>
  Yagami Light, nastoletni licealista, będący prymusem w każdej dziedzinie, pewnego dnia znajduje nietypowy notatnik, którego okładka ozdobiona jest napisem „Death Note”. Według zapisanych w nim zasad, wpisując imię i nazwisko wybranej osoby (a także znając jej wygląd) można sprawić, by ta osoba zmarła na zawał serca lub w inny określony przez użytkownika sposób.
Light początkowo myśli, że to żart. Jednak z ciekawości wpisuje dane kryminalisty pokazanego w telewizji. Jak się po chwili okazuje, ów notatnik działa, a co więcej - należy on do jednego z Shinigami o imieniu Ryuuku. Według zasad obowiązujących w świecie Shinigami, Ryuuku musi zostać z Lightem aż do jego śmierci. Jest on widoczny tylko dla osób, które dotknęły notatnika, co nasz geniusz nieraz wykorzysta.
Yagami szybko oswaja się z obecnością boga śmierci oraz zabójczą mocą, którą posiadł. Co więcej postanawia ją wykorzystać, by stworzyć idealny świat i stać się jego panem. Od czasu, gdy zaczął zabijać najgroźniejszych kryminalistów zyskał rzesze fanów nazywających go Kirą, ale także wielu wrogów, do których należą m.in. amerykańskie FBI, japońska policja oraz słynny anonimowy detektyw L, stojący na czele grupy zadaniowej, do której należy również ojciec Kiry. Tak właśnie zaczęła się walka między Yagamim Lightem (Kirą) i L-em.
</p>
<br>
<h3><a href="https://shinden.pl/series/54177-dororo">Dororo</a></h2>
<br>
<img src="https://user-images.githubusercontent.com/85576939/121569298-eeda9a00-ca20-11eb-8eba-c247a839e612.jpg">
<p>
Władca samurajów wymienił organy i części ciała swojego nowo narodzonego syna na dwanaście demonów, aby zdobyć dominację na polu bitwy. Jednak porzucone niemowlę przeżywa dzięki uzdrowicielowi, który wyposaża je w prymitywne, śmiercionośne protezy. Dzięki nim pokrzywdzony syn będzie polował na te dwanaście demonów, aby odzyskać swoje ciało kawałek po kawałku, zanim skonfrontuje się ze swoim własnym ojcem. Podczas podróży młody bohater spotyka pewną sierotę, z którą się zaprzyjaźnia.
</p>
<br>
<h3><a href="https://ynn.wbijam.pl/pierwsza_seria.html">Yakusoku no Neverland</a></h2>
<br>
<img src="https://user-images.githubusercontent.com/85576939/121569317-f437e480-ca20-11eb-8335-a705569d12dd.jpg">
<p>
Emma, Norman i Ray wraz z licznym "rodzeństwem" żyją w sierocińcu odizolowanym od świata. Tym miejscem zajmuje się Mama (ich opiekunka) dopóki nie ukończą dwunastu lat, aby móc przeprowadzić się do rodziny zastępczej. Jedną regułą jest zakaz opuszczania terenu sierocińca. Jednakże pewnego dnia nasza trójka bohaterów odkrywa straszliwą prawdę o tym, gdzie tak naprawdę trafiają dzieci, które znalazły nowy dom...
</p>
<br>
<h3><a href="https://op.wbijam.pl/pierwsza_seria.html">Obe Piece</a></h2>
<br>
<img src="https://user-images.githubusercontent.com/85576939/121569332-f8640200-ca20-11eb-802d-e3eebed8484b.jpg">
<p>
<i>Kreska na początku może zrazić, jednak warto przymknąć na to oko i doczekać dalszych przygód gdy kreska się poprawia i "dojrzewa". Razem z tym anime dorastałam, dzięki czemu zmieniałam się wraz z nim. Wspomnę jeszcze, że jest to tasiemiec JEDNOSEZONOWY, który ma już 981 i jeszcze mu taleko do końca ;) </i>
  
Gdzieś na wielkich morzach ukryty jest wielki skarb króla piratów – Golda Rogera. Niezliczona ilość osób wypłynęła w świat w poszukiwaniu skarbu swoich marzeń. Jedną z tych osób jest chłopiec o imieniu Monkey D. Luffy. Za cel obrał sobie nie tylko bogactwo Rogera, ale również tytuł króla piratów. Podczas swojej wyprawy Luffy zdobywa nowych członków swojej załogi "Słomkowych Kapeluszy". Razem z nimi przemierza świat, poznając wiele innych postaci, dobrych i złych.
</p>
<br>
<h3><a href="https://narutoboruto.wbijam.pl/pierwsza_seria.html">Naruto</a></h2>
<br>
<img src="https://user-images.githubusercontent.com/85576939/121569356-fc901f80-ca20-11eb-87e2-29c2ed8d53d7.jpg">
<p>
<i>Naruto (220 odc.) to legenda, Naruto Shippuuden (500 odc.) to przedłużenie legendy. Boruto (206 i jeszcze wychodzi) to już nie moja bajka, aczkolwiek i tak polecam. Opis dotyczy pierwszej serii, dla wprowadzenia w temat. </i>
  
 Dwanaście lat przed wydarzeniami, na których koncentruje się seria, lisi-demon o dziewięciu ogonach zaatakował wioskę Konoha. Atak spowodował chaos i śmierć wielu ludzi. Sytuację opanował Czwarty Hokage, który pokonał Dziewięcioogoniastego (jap. 九尾 Kyūbi), poświęcając swoje własne życie i oddając duszę Bogu Śmierci, aby zapieczętować demona wewnątrz nowo narodzonego dziecka – Naruto Uzumaki. Czwarty Hokage po zapieczętowaniu Lisiego Demona został uznany za bohatera.
Zasada ustanowiona przez Trzeciego Hokage zabroniła mieszkańcom osady opowiadać o tamtym zdarzeniu komukolwiek. Naruto dorastał w samotności, bez przyjaciół i rodziny. Szukał uznania i uwagi w jedyny sposób, jaki znał – poprzez popisywanie się i rozrabianie.
Seria śledzi dojrzewanie i rozwijanie umiejętności Naruto i jego przyjaciół, akcentując ich wzajemne interakcje i wpływ przeszłości na ich osobowości. Naruto zaprzyjaźnia się z Sasuke Uchihą i Sakurą Haruno, dwojgiem młodych ninja, którzy razem z nim tworzą trzyosobową drużynę pod dowództwem doświadczonego nauczyciela Kakashiego Hatake.

</p>
